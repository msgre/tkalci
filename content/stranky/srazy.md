Title: Srazy
Summary: Podrobnosti o našich srazech -- jak je organizujeme, kde bereme řečníky a seznam toho co už je za námi.
Template: meetups


Srazy *Tkalců na webu* obvykle probíhají v prostředí [Schlattauerovy kavárny][1] ve
Valašském Meziříčí, každé druhé úterý v měsíci. Začínáme v 18 a končíme ve 21
hodin (zavíračka kavárny). Během tří hodin dostávají prostor k přednášce dva
řečníci.  
Po oficiálním ukončení obvykle plynule přecházíme na áfterpárty do [Snozy][2]
(bacha, kuřácké prostředí).

### Program

Program srazu vzniká hlasováním nad nabídkou témat z této [sdílené tabulky][4].
Přibližně týden před termínem proběhne hlasování a autoři dvou nejžádanějších
témat jsou požádáni o přípravu cca 45 minutového výstupu. Pokud některý
z nich výzvu odřekne, bude osloven autor další přednášky v pořadí. Pokud se
program vůbec nepodaří seskládat, sraz i přesto proběhne (pokec bez přednášek).

### Témata

Aby celé naše snažení mělo nějaký smysl, je nutné [témata v tabulce][4]
nejen vybírat, ale i plnit.

**Pokud narazíte na zajímavou novinku, technologii či postup z prostředí webového
vývoje, zkuste ji přetavit do krátké přednášky. Ideálním formátem je cca 45
minutové představení doplněné slajdy. Cílem výstupu je podělit se o svou
zkušenost s ostatními. Webové téma, stopáž či forma výstupu je podružná.**

Ostych nechejte doma. Tkalcovské srazy budou fungovat pouze tehdy, budeme-li se
o ně společně starat. Díky!

### Dokumentaristika

Průběh našich srazů pečlivě dokumentujeme:

* Na službě [srazy.info][6] najdete pozvánku na každý z chystaných srazů. Pokud
  se chystáte za náma přijít, naklikejte to tam. Občas spolu komunikujeme
  prostřednictvím komentářů (doladění programu, hlasování).
* Slajdy přednášejících ukládáme na vlastním serveru a reference na ně 
  do služby [Lanyrd][7]
* Od podzimu 2013 vše natáčíme a zpracovaná videa pak vsytavujeme na
  [Youtube kanálu][8]
* Od podzimu 2015 vystavujeme na této stránce stručné zápisy z našich schůzek (viz níže)

### Organizátoři

Organizátorem srazů je Michal Valoušek, videa natáčí a zpracovává Honza Bednařík
nebo Michal. Pokud se s námi chcete spojit, mrkněte na [kontaktní stránku][3].



[1]: http://mapy.cz/s/lg8O
[2]: http://mapy.cz/s/lg8H
[3]: {filename}/stranky/kontakt.md
[4]: https://docs.google.com/spreadsheets/d/1MasORDSTXk2W2_nQkrEfRowrZZ5do9LYgcuBpgrbB9M/edit?usp=sharing
[5]: https://groups.google.com/forum/#!forum/tkalci
[6]: http://srazy.info/tkalci-na-webu/
[7]: http://lanyrd.com/series/tkalci-na-webu/
[8]: https://www.youtube.com/user/tkalci
