Title: Východní hlídka
Date: 2016-04-12 18:00
Summary: Jednoduchá práce s MongoDB v node.js z pohledu embedded vývojáře, real-time crash reporting tool Sentry.
FrontImage: /images/vychodni_strazny.jpg

**No to vám povím, seskládání výročního tkalcovského srazu bylo jak podle
bolywoodského scénáře.**

Klid, harmonie a láska na počátku (bylo z čeho vybírat, hlasování proběhlo
hlaďounce), pak najednou zvrat, katastrofa, zmar (oba řečníci se omluvili), a
to vše jen proto, abychom měli hepáč na konci (Zdeňa může, Pavel přijde příště,
ranhojič Honza přijede s bandáží). No úuuuf!

Program otevřem [Mong(ol)em][1]. Znají ho všichni, někteří se ho vědomě straní, jiní
mu otevírají porty a povolují swapy. Víte jak, lidé jsou různí, technologie
taky. **Zdeněk Rejda** nám poví, jak se k Mongu dostal, jak se s ním dělá (z
prostředí node.js), a určitě přihodí i nespočet džouků (kdyby náhodou ne, určitě
se najdou jiní).

Druhá polovina srazu bude pod přísným dohledem **Honzy Bednaříka** a strážného.
Tedy [Sentryho][2].  Opensource real-time crash reporting nástroje, který vám
udělá pořádek v zabordelených a zabugovaných aplikacích. Princip je jednoduchý
— jakmile vám v aplikaci nastane vyjímka či jiná anomálie, pošle se stacktrace
do Sentry. No a vám zbyde jediné, přidat do seznamu denních rituálů (kupř.
někde mezi ranní čištění chrupu a první či druhou dopolední svačinku) návštěvu
webového rozhraní, abyste zjistili co se zase pokazilo.

Přijďte. Oslava tentokrát nebude (scházíme se přesně 3 roky!!!), ale pivo nám 
snad prodají.

---

*Půvabné foto mongo(l)ského strážného pochází z blogu http://blogs.sacbee.com/photos/2012/07/naadam-the-three-games-of-men.html*

[1]: https://www.mongodb.org/
[2]: https://getsentry.com/welcome/
