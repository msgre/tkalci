Title: Pořád se něco děje, volume #1
Date: 2016-04-09
Tags: python, css, vzhurudolu, grunticon, pyvo, turbolinks, clustering, carrots, docker
Authors: Michal Valoušek
Summary: Sbiranico dubnových webových linek


* Venku začaly kvést břízy. Lepší nevědět...
* Kamarád [Martin Michálek][1] vydal ebook [Vzhůru do CSS3][2] a začal 
  publikovat akurátně dlouhé [screencasty o frontendových technologiích][3].
  Hnedle jsem ochutnal druhý díl o nástroji [Grunticon][4], který dokáže
  zprocesovat adresář SVG obrázků do CSS (jako SVG/PNG data url + PNG
  fallback). 
* Konečně jsem navštívil [Ostravské Pyvo s Rubači][5]. *Daniel Dimitrov* 
  představil knihovnu [Turbolinks][6], která dokáže z klasické webové aplikace
  generované na serveru udělat single page Javascriptovou appku. A to tak že
  strašně jednoduše (stačí přidat jeden skript do stránky).  
  *Lumír Balhar* nám ukázal nejtypičtější clusterovací algoritmy, s pomocí
  kterých je možné v n-dimenzionálním prostoru najít shluky podobných dat. Vše
  v doprovodu velehezkých vizualizací.
* Holky v IT existujou, viděl jsem je na vlastní oči! Před cca měsícem na 
  [DjangoGirls v Bratislavě][8], tento týden čerstvě v Ostravě při prezentaci
  [Geek Girls Carrots][7]. Pokud máte chuť holkám pomoct s koučováním
  začátečnic na kurzech programování, [ozvěte se jim][9].
* Vyšel [Docker for Mac a Docker for Windows][10] a jsem u toho (přišla mi 
  pozvánka, heč)! Modří možná podotknou *"...dyť ten je tu s náma už nějaký ten
  pátek, ni?"*. Ni! To co jsme s Dockerem na zmíněných platformách dosud
  prováděli je úplně jiná liga než to co nás čeká. Virtualbox zmizí, [xhyve][11] 
  (OS X) a [Hyper-V][12] (Windows) přichází. Slupka mezi vaším hostujícím 
  systémem a běsy uvnitř kontejneru bude zase o něco tenčí (a to je jen dobře).

[1]: https://twitter.com/machal
[2]: http://www.vzhurudolu.cz/ebook
[3]: https://www.youtube.com/channel/UCOrzIFsC4ks484LbT_BO7gQ?nohtml5=False
[4]: https://www.youtube.com/watch?v=jG49jWMSjSc
[5]: http://srazy.info/pyvo-v-ostrave/6341
[6]: https://github.com/turbolinks/turbolinks
[7]: http://geekgirlscarrots.org/
[8]: https://djangogirls.org/bratislava/
[9]: https://www.facebook.com/GeekGirlsCarrotsCzech
[10]: https://beta.docker.com/docs/
[11]: https://github.com/mist64/xhyve/
[12]: http://www.microsoft.com/en-us/server-cloud/solutions/virtualization.aspx

